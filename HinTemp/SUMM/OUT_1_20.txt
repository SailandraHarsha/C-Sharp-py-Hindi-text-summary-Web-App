बेनीमाधव सिंह गौरीपुर गाँव के जमींदार और नम्बरदार थे| उनके पितामह किसी समय बड़े धन-धान्य संपन्न थे| गाँव का पक्का तालाब और मंदिर जिनकी अब मरम्मत भी मुश्किल थी उन्हीं की कीर्ति-स्तंभ थे| बेनीमाधव सिंह अपनी आधी से अधिक संपत्ति वकीलों को भेंट कर चुके थे| उनकी वर्तमान आय एक हजार रुपये वार्षिक से अधिक न थी| ठाकुर साहब के दो बेटे थे| उसने बहुत दिनों के परिश्रम और उद्योग के बाद बी ए की डिग्री प्राप्त की थी| छोटा लड़का लालबिहारी सिंह दोहरे बदन का सजीला जवान था| भैंस का दो सेर ताजा दूध वह उठ कर सबेरे पी जाता था| श्रीकंठ सिंह की दशा बिलकुल विपरीत थी| इसी से वैद्यक ग्रंथों पर उनका विशेष प्रेम था| आयुर्वैदिक औषधियों पर उनका अधिक विश्वास था| लाहौर और कलकत्ते के वैद्यों से बड़ी लिखा-पढ़ी रहती थी| बल्कि वह बहुधा बड़े जोर से उसकी निंदा और तिरस्कार किया करते थे| इसी से गाँव में उनका बड़ा सम्मान था| गौरीपुर में रामलीला के वही जन्मदाता थे| प्राचीन हिंदू सभ्यता का गुणगान उनकी धार्मिकता का प्रधान अंग था| सम्मिलित कुटुम्ब के तो वह एकमात्र उपासक थे| यही कारण था कि गाँव की ललनाएँ उनकी निंदक थीं| स्वयं उनकी पत्नी को ही इस विषय में उनसे विरोध था|आनंदी एक बड़े उच्च कुल की लड़की थी| बड़े उदार-चित्त और प्रतिभाशाली पुरुष थे पर दुर्भाग्य से लड़का एक भी न था| सात लड़कियाँ हुईं और दैवयोग से सब-की-सब जीवित रहीं| वह अपनी सब बहनों से अधिक रूपवती और गुणवती थी| इससे ठाकुर भूपसिंह उसे बहुत प्यार करते थे| सुन्दर संतान को कदाचित् उसके माता-पिता भी अधिक चाहते हैं| ठाकुर साहब बड़े धर्म-संकट में थे कि इसका विवाह कहाँ करें | एक दिन श्रीकंठ उनके पास किसी चंदे का रुपया माँगने आया| भूपसिंह उनके स्वभाव पर रीझ गये और धूमधाम से श्रीकंठ सिंह का आनंदी के साथ ब्याह हो गया| जिस टीम-टाम की उसे बचपन से ही आदत पड़ी हुई थी वह यहाँ नाम-मात्र को भी न थी| रेशमी स्लीपर साथ लायी थी पर यहाँ बाग कहाँ| मकान में खिड़कियाँ तक न थीं| न जमीन पर फर्श न दीवार पर तस्वीरें| यह एक सीधा-सादा देहाती गृहस्थ का मकान था किन्तु आनंदी ने थोड़े ही दिनों में अपने को इस नयी अवस्था के ऐसा अनुकूल बना लिया मानो उसने विलास के सामान कभी देखे ही न थे| आनंदी भोजन बनाकर उसकी राह देख रही थी| हाँड़ी में देखा तो घी पाव-भर से अधिक न था| उसने सब घी मांस में डाल दिया|आनंदी ने कहा-घी सब मांस में पड़ गया| लालबिहारी जोर से बोला-अभी परसों घी आया है|आनंदी ने उत्तर दिया-आज तो कुल पाव-भर रहा होगा|जिस तरह सूखी लकड़ी जल्दी से जल उठती है-उसी तरह क्षुधा से बावला मनुष्य जरा-जरा सी बात पर तिनक जाता है| लालबिहारी को भावज की यह ढिठाई बहुत बुरी मालूम हुई तिनक कर बोला-मैके में तो चाहे घी की नदी बहती हो !स्त्री गालियाँ सह लेती है मार भी सह लेती है; पर मैके की निंदा उससे नहीं सही जाती| आनंदी मुँह फेर कर बोली-हाथी मरा भी तो नौ लाख का| वहाँ इतना घी नित्य नाई-कहार खा जाते हैं|लालबिहारी जल गया थाली उठाकर पलट दी और बोला-जी चाहता है जीभ पकड़ कर खींच लूँ|आनंदी को भी क्रोध आ गया| मुँह लाल हो गया बोली-वह होते तो आज इसका मजा चखाते|अब अपढ़ उजड्ड ठाकुर से न रहा गया| उसकी स्त्री एक साधारण जमींदार की बेटी थी| जब जी चाहता उस पर हाथ साफ कर लिया करता था| खड़ाऊँ उठाकर आनंदी की ओर जोर से फेंकी और बोला-जिसके गुमान पर भूली हुई हो उसे भी देखूँगा और तुम्हें भी|आनंदी ने हाथ से खड़ाऊँ रोकी सिर बच गया| पर उँगली में बड़ी चोट आयी| क्रोध के मारे हवा से हिलते पत्ते की भाँति काँपती हुई अपने कमरे में आ कर खड़ी हो गयी| स्त्री का बल और साहस मान और मर्यादा पति तक है| उसे अपने पति के ही बल और पुरुषत्व का घंमड होता है| आनंदी खून का घूँट पी कर रह गयी|श्रीकंठ सिंह शनिवार को घर आया करते थे| बृहस्पति को यह घटना हुई थी| दो दिन तक आनंदी कोप-भवन में रही| न कुछ खाया न पिया उनकी बाट देखती रही| अंत में शनिवार को वह नियमानुकूल संध्या समय घर आये और बाहर बैठ कर कुछ इधर-उधर की बातें कुछ देश-काल संबंधी समाचार तथा कुछ नये मुकदमों आदि की चर्चा करने लगे| यह वार्तालाप दस बजे रात तक होता रहा| गाँव के भद्र पुरुषों को इन बातों में ऐसा आनंद मिलता था कि खाने-पीने की भी सुधि न रहती थी| श्रीकंठ को पिंड छुड़ाना मुश्किल हो जाता था| ये दो-तीन घंटे आनंदी ने बड़े कष्ट से काटे! किसी तरह भोजन का समय आया| पंचायत उठी|बेनीमाधव सिंह ने बेटे की ओर से साक्षी दी-हाँ बहू-बेटियों का यह स्वभाव अच्छा नहीं कि मर्दों के मुँह लगें| श्रीकंठ ने चिंतित स्वर से पूछा-आखिर बात क्या हुई |लालबिहारी ने कहा-कुछ भी नहीं; यों ही आप ही आप उलझ पड़ीं| मैके के सामने हम लोगों को कुछ समझतीं ही नहीं|श्रीकंठ खा-पी कर आनंदी के पास गये| वह भरी बैठी थी| यह हजरत भी कुछ तीखे थे| आनंदी ने पूछा-चित्त तो प्रसन्न है|श्रीकंठ बोले-बहुत प्रसन्न है| पर तुमने आजकल घर में यह क्या उपद्रव मचा रखा है |आनंदी की त्योरियों पर बल पड़ गये झुँझलाहट के मारे बदन में ज्वाला-सी दहक उठी| बोली-जिसने तुमसे यह आग लगायी है उसे पाऊँ तो मुँह झुलस दूँ|श्रीकंठ-इतनी गरम क्यों होती हो बात तो कहो|श्रीकंठ-सब हाल साफ-साफ कहो तो मालूम हो|आनंदी-परसों तुम्हारे लाड़ले भाई ने मुझसे मांस पकाने को कहा| घी हाँड़ी में पाव-भर से अधिक न था| वह सब मैंने मांस में डाल दिया| जब खाने बैठा तो कहने लगा-दाल में घी क्यों नहीं है| बस इसी पर मेरे मैके को बुरा-भला कहने लगा-मुझसे न रहा गया| मैंने कहा कि वहाँ इतना घी तो नाई-कहार खा जाते हैं और किसी को जान भी नहीं पड़ता| बस इतनी सी बात पर इस अन्यायी ने मुझ पर खड़ाऊँ फेंक मारी| यदि हाथ से न रोक लूँ तो सिर फट जाये|श्रीकंठ की आँखें लाल हो गयीं| श्रीकंठ बड़े धैर्यवान और शंात पुरुष थे| रात भर करवटें बदलते रहे| उद्विग्नता के कारण पलक तक नहीं झपकी| प्रातःकाल अपने बाप के पास जाकर बोले-दादा अब इस घर में मेरा निबाह न होगा|इस तरह की विद्रोहपूर्ण बातें कहने पर श्रीकंठ ने कितनी ही बार अपने कई मित्रों को आड़े हाथों लिया था; परन्तु दुर्भाग्य आज उन्हें स्वयं वे ही बातें अपने मुँह से कहनी पड़ीं; दूसरों को उपदेश देना भी कितना सहज है|बेनीमाधव सिंह घबरा उठे और बोले-क्यों |श्रीकंठ-इसलिए कि मुझे भी अपनी मान-प्रतिष्ठा का कुछ विचार है| आपके घर में अब अन्याय और हठ का प्रकोप हो रहा है| जिनको बड़ों का आदर-सम्मान करना चाहिए वे उनके सिर चढ़ते हैं| मैं दूसरे का नौकर ठहरा घर पर रहता नहीं| यहाँ मेरे पीछे स्त्रियों पर खड़ाऊँ और जूतों की बौछारें होती हैं| कोई एक की दो कह ले वहाँ तक मैं सह सकता हूँ किन्तु यह कदापि नहीं हो सकता कि मेरे ऊपर लात-घूँसे पड़ें और मैं दम न मारूँ|बेनीमाधव सिंह कुछ जवाब न दे सके| श्रीकंठ सदैव उनका आदर करते थे| उनके ऐसे तेवर देख कर बूढ़ा ठाकुर अवाक् रह गया| केवल इतना ही बोला-बेटा तुम बुद्धिमान हो कर ऐसी बातें करते हो | स्त्रियाँ इस तरह घर का नाश कर देती हैं| उनको बहुत सिर चढ़ाना अच्छा नहीं|श्रीकंठ-इतना मैं जानता हूँ आपके आशीर्वाद से ऐसा मूर्ख नहीं हूँ| आप स्वयं जानते हैं कि मेरे ही समझाने-बुझाने से इसी गाँव में कई घर सँभल गये पर जिस स्त्री की मान-प्रतिष्ठा का ईश्वर के दरबार में उत्तरदाता हूँ उसके प्रति ऐसा घोर अन्याय और पशुवत् व्यवहार मुझे असह्य है| आप सच मानिए मेरे लिए यही कुछ कम नहीं है कि लालबिहारी को कुछ दंड नहीं देता| ऐसी बातें और न सुन सके| उससे जब कभी भूल-चूक हो उसके कान पकड़ो लेकिन श्रीकंठ-लालबिहारी को मैं अब अपना भाई नहीं समझता|श्रीकंठ-जी नहीं उसकी क्रूरता और अविवेक के कारण|दोनों कुछ देर चुप रहे| ठाकुर साहब लड़के का क्रोध शांत करना चाहते थे| लेकिन यह नहीं स्वीकार करना चाहते थे कि लालबिहारी ने कोई अनुचित काम किया है| इसी बीच में गाँव के और कई सज्जन हुक्के-चिलम के बहाने वहाँ आ बैठे| कई स्त्रियों ने जब यह सुना कि श्रीकंठ पत्नी के पीछे पिता से लड़ने को तैयार है तो उन्हें बड़ा हर्ष हुआ| दोनों पक्षों की मधुर वाणियाँ सुनने के लिए उनकी आत्माएँ तिलमिलाने लगीं| गाँव में कुछ ऐसे कुटिल मनुष्य भी थे जो इस कुल की नीतिपूर्ण गति पर मन ही मन जलते थे| उसने विद्या पढ़ी इसलिए वह किताबों का कीड़ा है| बेनीमाधव सिंह उसकी सलाह के बिना कोई काम नहीं करते यह उनकी मूर्खता है| इन महानुभावों की शुभकामनाएँ आज पूरी होती दिखायी दीं| बेनीमाधव सिंह पुराने आदमी थे| इन भावों को ताड़ गये| उन्होंने निश्चय किया चाहे कुछ ही क्यों न हो इन द्रोहियों को ताली बजाने का अवसर न दूँगा| तुरंत कोमल शब्दों में बोले-बेटा मैं तुमसे बाहर नहीं हूँ| तुम्हारा जो जी चाहे करो अब तो लड़के से अपराध हो गया|इलाहाबाद का अनुभव-रहित झल्लाया हुआ ग्रेजुएट इस बात को न समझ सका| बाप ने जिस मतलब से बात पलटी थी वह उसकी समझ में न आयी| बोला-लालबिहारी के साथ अब इस घर में नहीं रह सकता|बेनीमाधव-बेटा बुद्धिमान लोग मूर्खों की बात पर ध्यान नहीं देते| उससे जो कुछ भूल हुई उसे तुम बड़े हो कर क्षमा करो|श्रीकंठ-उसकी इस दुष्टता को मैं कदापि नहीं सह सकता| या तो वही घर में रहेगा या मैं ही| आपको यदि वह अधिक प्यारा है तो मुझे विदा कीजिए मैं अपना भार आप सँभाल लूँगा| यदि मुझे रखना चाहते हैं तो उससे कहिए जहाँ चाहे चला जाये| बस यह मेरा अंतिम निश्चय है|लालबिहारी सिंह दरवाजे की चौखट पर चुपचाप खड़ा बड़े भाई की बातें सुन रहा था| वह उनका बहुत आदर करता था| बाप का भी वह इतना मान न करता था| श्रीकंठ का भी उस पर हार्दिक स्नेह था| अपने होश में उन्होंने कभी उसे घुड़का तक न था| मुगदर की जोड़ी उन्होंने ही बनवा दी थी| पिछले साल जब उसने अपने से ड्योढ़े जवान को नागपंचमी के दिन दंगल में पछाड़ दिया तो उन्होंने पुलकित हो कर अखाड़े में ही जाकर उसे गले से लगा लिया था पाँच रुपये के पैसे लुटाये थे| ऐसे भाई के मुँह से आज ऐसी हृदय-विदारक बात सुन कर लालबिहारी को बड़ी ग्लानि हुई| वह फूट-फूट कर रोेने लगा| इसमें संदेह नहीं कि अपने किये पर पछता रहा था| भाई के आने से एक दिन पहले से उसकी छाती धड़कती थी कि देखूँ भैया क्या कहते हैं| मैं उनके सम्मुख कैसे जाऊँगा उनसे कैसे बोलूँगा मेरी आँखें उनके सामने कैसे उठेंगी| उसने समझा था कि भैया मुझे बुला कर समझा देंगे| वह मूर्ख था| परंतु उसका मन कहता था कि भैया मेरे साथ अन्याय कर रहे हैं| यदि श्रीकंठ उसे अकेले में बुला कर दो-चार बातें कह देते; इतना ही नहीं दो-चार तमाचे भी लगा देते तो कदाचित् उसे इतना दुःख न होता; पर भाई का यह कहना कि अब मैं इसकी सूरत नहीं देखना चाहता लालबिहारी से सहा न गया| वह रोता हुआ घर आया| कोठरी में जाकर कपड़े पहने आँखें पोंछीं जिससे कोई यह न समझे कि रोता था| तब आनंदी के द्वार पर आकर बोला-भाभी भैया ने निश्चय किया है कि वह मेरे साथ इस घर में न रहेंगे| अब वह मेरा मुँह नहीं देखना चाहते इसलिए अब मैं जाता हूँ| उन्हें फिर मुँह न दिखाऊँगा| मुझसे जो कुछ अपराध हुआ उसे क्षमा करना|यह कहते-कहते लालबिहारी का गला भर आया|जिस समय लालबिहारी सिंह सिर झुकाये आनंदी के द्वार पर खड़ा था उसी समय श्रीकंठ सिंह भी आँखें लाल किये बाहर से आये| भाई को खड़ा देखा तो घृणा से आँखें फेर लीं और कतरा कर निकल गये| मानो उसकी परछाईं से दूर भागते हों|आनंदी ने लालबिहारी की शिकायत तो की थी लेकिन अब मन में पछता रही थी| वह स्वभाव से ही दयावती थी| उसे इसका तनिक भी ध्यान न था कि बात इतनी बढ़ जायगी| वह मन में अपने पति पर झुँझला रही थी कि यह इतने गरम क्यों होते हैं| उस पर यह भय भी लगा हुआ था कि कहीं मुझसे इलाहाबाद चलने को कहें तो कैसे क्या करूँगी| इस बीच में जब उसने लालबिहारी को दरवाजे पर खड़े यह कहते सुना कि अब मैं जाता हूँ मुझसे जो कुछ अपराध हुआ क्षमा करना तो उसका रहा-सहा क्रोध भी पानी हो गया| मन का मैल धोने के लिए नयन-जल से उपयुक्त और कोई वस्तु नहीं है|श्रीकंठ को देख कर आनंदी ने कहा-लाला बाहर खड़े बहुत रो रहे हैं|श्रीकंठ-तो मैं क्या करूँ | मेरी जीभ में आग लगे|श्रीकंठ-मैं न बुलाऊँगा| उन्हें बहुत ग्लानि हो गयी है ऐसा न हो कहीं चल दें|श्रीकंठ न उठे| इतने में लालबिहारी ने फिर कहा-भाभी भैया से मेरा प्रणाम कह दो| वह मेरा मुँह नहीं देखना चाहते| इसलिए मैं भी अपना मुँह उन्हें न दिखाऊँगा|लालबिहारी इतना कह कर लौट पड़ा| और शीघ्रता से दरवाजे की ओर बढ़ा| अंत में आनंदी कमरे से निकली और उसका हाथ पकड़ लिया|आनंदी-कहाँ जाते हो |लालबिहारी-जहाँ कोई मेरा मुँह न देखे|आनंदी-मैं न जाने दूँगी |लालबिहारी-मैं तुम लोगों के साथ रहने योग्य नहीं हूँ|आनंदी-तुम्हें मेरी सौगंध अब एक पग भी आगे न बढ़ाना|लालबिहारी-जब तक मुझे यह न मालूम हो जाय कि भैया का मन मेरी तरफ से साफ हो गया तब तक मैं इस घर में कदापि न रहूँगा|आनंदी-मैं इश्वर को साक्षी दे कर कहती हूँ कि तुम्हारी ओर से मेरे मन में तनिक भी मैल नहीं है|अब श्रीकंठ का हृदय भी पिघला| उन्होंने बाहर आ कर लालबिहारी को गले लगा लिया| दोनों भाई खूब फूट-फूटकर रोये| लालबिहारी ने सिसकते हुए कहा-भैया अब कभी मत कहना कि तुम्हारा मुँह न देखूँगा| इसके सिवा आप जो दंड देंगे मैं सहर्ष स्वीकार करूँगा| ईश्वर चाहेगा तो फिर ऐसा अवसर न आवेगा|बेनीमाधव सिंह बाहर से आ रहे थे| दोनों भाइयों को गले मिलते देख कर आनंद से पुलकित हो गये| बोल उठे-बड़े घर की बेटियाँ ऐसी ही होती हैं| बिगड़ता हुआ काम बना लेती हैं|गाँव में जिसने यह वृत्तांत सुना उसी ने इन शब्दों में आनंदी की उदारता को सराहा-बड़े घर की बेटियाँ ऐसी ही होती हैं||